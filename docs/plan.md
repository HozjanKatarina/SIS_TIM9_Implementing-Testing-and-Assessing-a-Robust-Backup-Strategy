## 3. Plan strategije sigurnosne kopije 

Cilj praktičnog dijela ovog projekta je prikazati kako se teorijski koncepti sigurnosnog kopiranja i oporavka mogu primijeniti u stvarnom okruženju kroz izradu i testiranje robusne hibridne backup strategije. Fokus je na pouzdanosti, sigurnosti i mjerljivim metrikama oporavka. Za svrhe praktičnog dijela odabrali smo GFS strategiju, što znači da bismo se koristili pristupom hibridnog kopiranja. Navedena strategija kombinira inkrementalne i pune (engl. full) sigurnosne kopije. Odlučili smo se za ovaj pristup jer će se u praktičnom dijelu projekta koristi sustav manjeg opsega. Prilikom odabira strategije uzimali bismo u obzir i samostalno zadane RTO i RPO metrike. Strategija bi se testirala unutar testnog VM okruženja sačinjenog od klijenata i backup poslužitelja. Za implementaciju backup poslužitelja koristio bi se alat Bacula te alat Duplicity za implementaciju inkrementalnih i punih sigurnosnih kopija predviđenih GFS strategijom. Klijenti bi s poslužiteljem komunicirali preko OpenSSL-a. Testiranjem implementacije izmjerili bismo RTA i RPA vrijednosti te ih usporedili s predviđenim RTO i RPO vrijednostima. Također, testiranjem bi bilo obuhvaćeno i validiranje integriteta sigurnosnih kopija korištenjem hash funkcija. Sustav bi se proveo kroz nekoliko mogućih scenarija gubitka podataka (primjerice slučajno brisanje dokumenta, elementarna nepogoda, ransomware napad). Testirat će se i sigurnost implementacije od pokušaja neautoriziranog pristupa, ako ne i krađe, sigurnosnih kopija od strane napadača.  

Tijekom provedbe mogu se pojaviti izazovi poput poteškoća u konfiguraciji Bacule i Duplicityja, te problema s komunikacijom preko OpenSSL-a s obzirom na manjak iskustva ekipe s navedenim alatima. Očekuje se i sporije izvođenje punih sigurnosnih kopija, kao i ograničenja prostora i performansi unutar virtualnog okruženja. Poseban izazov bit će donijeti razumnu procjenu RTO i RPO vrijednosti zbog manjka iskustva u domeni. Tijek rada, detalji konfiguracije i skripte korištene u implementaciji strategije biti će dokumentirane na GitHub repozitoriju.
